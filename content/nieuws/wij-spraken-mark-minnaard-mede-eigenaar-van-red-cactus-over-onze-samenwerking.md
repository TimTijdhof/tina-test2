---
title: Wij spraken Mark Minnaard, mede-eigenaar van Red Cactus, over onze samenwerking
description: Door samen te werken met slimme partners kunnen we jou als klant met
  nog beter voorzien van de beste oplossingen. Daarom werken we onder andere met Red
  Cactus.
images:
- "/v1617354312/redcactuscallvoip_vdzakn.png"
featured: false
hideinsearch: false
hideingoogle: false
hidesocialshare: false
image_uitgelicht: "/v1617354312/redcactuscallvoip_vdzakn.png"
hero:
  image: ''
  mobile: ''
  link: ''
  disable_image_on_mobile: false
author: ''
date: 2021-04-05T22:00:00+00:00
url: interview-mark-minnaard-redcactus/
contactpersoon: []
categories: []
tags: []
type: ''

---
![](https://res.cloudinary.com/callvoip/image/upload/v1617354312/redcactuscallvoip_vdzakn.png)

Bij Callvoip doen wij het niet alleen als het gaat om ons aanbod naar jullie als klant. Naast ons staan samenwerkingspartners met veel kennis, kunde en ervaring. Allemaal essentiële zaken wat betreft ons totale aanbod. Zakelijke telefonie is al lang niet meer enkel bellen via internet. Het is veel meer dan dat. Innoverende technologie gaat zo snel en wij willen jullie als onze klant graag gebruik laten maken van het grootste gemak en efficiency. Daarom benutten wij en onze betrokken partners elkaars expertise zo optimaal mogelijk. Met als collectieve doel om jullie op professionele en daarbij persoonlijke wijze elke dag weer zo goed mogelijk te ondersteunen. Van samenwerken worden we tenslotte allemaal beter.

## Callvoip’s Partners: Red Cactus

**Maken innovatieve softwareoplossingen voor telecomproviders om bijvoorbeeld je telefoon te koppelen aan ieder denkbaar CRM-, ERP-, of administratiepakket.**

### Mark Minnaard - mede-eigenaar Red Cactus; even voorstellen..

Mark Minnaard is een creatieve, intelligente innovator binnen de telecombranche. Hij denkt en wandelt graag buiten de gebaande paden, altijd op zoek naar nieuwe constructieve samenwerkingen. Zijn doel is om digitale communicatieprocessen onuitputtelijk te optimaliseren voor iedereen; van aanbieders tot en met de eindgebruikers. Het waren Mark en zijn kompaan Pieter Blok die vorig jaar namens Conniption ‘Eigennummer.nl’ verkochten aan het Groningse Voys. Een succesvolle zet voor beide partijen, maar geen reden om achterover te gaan zitten leunen.

Sterker nog; Mark heeft samen met 3 andere innoverende ondernemers [Red Cactus](https://www.callvoip.nl/partners/redcactus/) gelanceerd. Dit softwaredevelopment-bedrijf ontstond feitelijk uit ergernis. Een ‘state of mind’ die binnen de snel veranderende wereld van de ICT vaker voor baanbrekende nieuwe technologie en concepten zorgt. Maar hoe goed software ook is, de mensen erachter staan nog altijd centraal als het gaat om daadwerkelijk succesvol zijn. Wij wilden Mark zijn scherpzinnige en kritische geest eens van binnen bekijken.

**Mark, die ergernis welke in de oprichting van Red Cactus resulteerde, wat veroorzaakte dit?**

Mark: _Telecombedrijven die koppelingen hadden met relevante informatievoorziening uit CRM-, ERP-, of administratiepakketten, door middel van bestaande software-oplossingen, zorgden voor **veel onduidelijkheden**, frustratie en beperkingen. Deze beperkingen werden vooral veroorzaakt door de software-diensten zelf. Ook de installatieprocedures waren op zijn zachts gezegd ingewikkeld gedoe. Dit kon volgens ons anders en beter. Hier hebben wij met Red Cactus op ingespeeld met onze eigen software-oplossingen._

> **“Onze klanten downloaden dus onze software en dat is in feite alles wat ze hoeven te doen. Simple as that.”**

_Onze klanten downloaden onze software en dat is in feite alles wat ze hoeven te doen. Simple as that. Dus geen moeilijke constructie met aparte wachtwoorden enzovoorts. Met ons ‘**single sign on-systeem**’ (eenmalig inloggen voor automatische toegang) komt het erop neer dat je direct in de juiste omgeving zit . Door pop-ups met belangrijke gegevens maakt dit bellen veel persoonlijker en efficiënter. Je weet direct wat er dient te gebeuren._

**Ok duidelijk, jullie hebben dus in directe zin niet zoveel te maken met de eindgebruiker?**

Mark: _Correct, wij zijn de **spin in het web** tussen bijvoorbeeld crm-systemen en de telecompartij. Wij koppelen deze enkel en maken als het ware een slimme en efficiënte vertaalslag binnen bewuste informatievoorziening._

**Jullie zijn enorm snel gegroeid sinds jullie een jaar geleden van start gingen. Wat ligt aan deze groei grotendeels ten grondslag denk jij?**

Mark: _In Nederland zitten er met betrekking tot ons aanbod slechts 2 concurrenten. Die groei komt omdat we goed weten waar de ergernissen zitten en hier spelen wij proactief op in. We maken allemaal dezelfde koppelingen, maar op het moment dat er snel gekoppeld moet worden met de andere partijen, komen de ‘grote jongens’ naar ons vanwege het snelle maatwerk en onze proactieve, betrokken reactie._ 

> **"Op het moment dat er snel gekoppeld moet worden, komen de ‘grote jongens’ naar ons."**

_Met het versimpelen van processen verkleinen we het traject van aanvraag tot installatie tot slechts 3 stappen. Daarbij bieden wij trainingsfilmpjes per onderdeel, waarnaar je altijd kunt teruggrijpen. Daar zijn we tot nu toe de enige mee._

**En nu hebben jullie en Callvoip de handen eveneens ineen geslagen. Hoe kijk jij naar onze samenwerking?**

Mark: _Zal ik eerst eens vertellen hoe wij bij elkaar gekomen zijn? Via een wederzijds bekende softwareleverancier van CRM pakketten, waarmee wij reeds een koppeling hadden. Zij konden destijds nog niet koppelen met Kwebbl en zo kwamen wij via deze partij met elkaar in gesprek._

_Wat betreft onze huidige en toekomstige samenwerking denk ik dat jullie net als wij altijd naar **innovatieve mogelijkheden zoeken** binnen een samenwerking. Jullie denken heel erg mee in wat nog handiger zou zijn voor alle betrokken partijen. We vullen elkaar qua visie en ontwikkeling naadloos aan en daarbij zijn beide partijen eigenlijk nooit tevreden. Kortom, wat kan nog gaver zijn om het huidige aanbod binnen onze samenwerking telkens weer te innoveren?_

**Met betrekking tot jullie eigen techniek; kan een ander dit ook?**

Mark: _Nooit helemaal denk ik, omdat het voor een groot gedeelte te maken heeft met een zekere mindset naast de techniek op zichzelf. Sommige partijen willen bijvoorbeeld in eerste instantie niet koppelen met ons, maar we vinden toch altijd een ingang binnen hun eigen techniek waardoor we erachter komen dat we iets voor ze kunnen betekenen. We vinden eigenlijk altijd een deur door ons oprecht te verdiepen in hun systeem. Die denk- en handelswijze nemen andere aanbieders binnen onze markt niet zo snel over._ 

> **"Alles is door ons geautomatiseerd waardoor wij de handen vrijhouden om juist te focussen op creativiteit en de menselijke approach."**

_Het ligt denk ik aan mensen zelf en hoe en waarom we dit altijd hoog in het vaandel houden. Voor ons zal deze aanpak altijd zo blijven. Ook omdat de techniek zich daarvoor leent plus de creativiteit die we ernaast altijd aan de dag leggen. Alles is door ons geautomatiseerd waardoor wij de handen vrijhouden om juist te focussen op creativiteit en de menselijke approach. Alles valt en staat bij hoe je bent als bedrijf en dat verander je niet zomaar ten aanzien van concurrenten die willen terugslaan._

**Hoe zie jij de toekomst van onze samenwerking?**

Mark: _Als jullie topper Marieke en haar collega’s enthousiast blijven en ons proactief aanbieden naar jullie klanten, dan wordt het een gezamenlijk succes. Wij moeten zorgen dat we relevant blijven aan de achterkant._

**Hoe zie jij/jullie de toekomst van communicatie in het algemeen?**

Mark: _Laat ik het zo zeggen. Wij worden nu veel meer toeleverancier in plaats van leverancier naar de eindklant. Daar zit een wel zekere strategie achter natuurlijk. Er komt een hele generatie aan die niet enkel telecombedrijven gaan inschakelen, maar zoeken juist naar het totaalplaatje. De markt wordt straks denk ik uitgedund en zoekt daarom slim de samenwerking op met het oog op dat totaalaanbod._ 

> **“Er komt een hele generatie aan die niet enkel telecombedrijven gaan inschakelen, maar juist zoeken naar het totaalplaatje. “**

_Ik vind het trouwens wel opmerkelijk dat de dienst al een tijdje wordt uitgemaakt door Groningse bedrijven ten aanzien van dienstverlening en innovatieve technologie._

**Hou jij er nog een bepaalde levensfilosofie op na?**

Mark: _Zo, wat een vraag even tussendoor. Maar ik hou er wel een filosofie op na. Ik was voorheen een echte workaholic. Dit breekt je ergens uiteraard een keertje op. Mede daardoor ben ik tot het geloof gekomen. Dat heeft mijn perceptie van het leven en alles daarin dusdanig veranderd. Ik zoek daarom tegenwoordig veel meer de balans in alles. Ik ben ervan overtuigd dat je werkweek in 40 uur moet kunnen passen. Daar ben je zelf verantwoordelijk voor._

**Tenslotte; de naam Red Cactus, hoe zijn jullie tot deze unieke naamgeving gekomen?**
<br><br><img src="https://res.cloudinary.com/callvoip/image/upload/v1617354337/image_12_vlz4m4.png" style="float:right" width="300" height="200">
Mark: <i>Oh dat is niet zo spannend eigenlijk. Het is altijd lastig om een naam  aan een nieuw bedrijf te geven die nog niet bezet is. Dat betekent creatief zoeken en nog eens zoeken. Uiteindelijk heb ik iedereen gevraagd op een vrijdag om de maandag erop allemaal 6 namen te bedenken. Daar rolde deze uit en we vonden hem unaniem de leukste. Het heeft dus verder niet een directe betekenis ten opzichte van wat we doen. Het moet simpelweg toch een beetje hip zijn tegenwoordig.</i>