---
title: Interview TripleFabrics - Enne Jan ‘EJ’ Muntinga
description: ''
images:
- "/v1620654241/WhatsApp_Image_2021-05-09_at_19.04.14_deefjz.jpg"
featured: false
hideinsearch: false
hideingoogle: false
hidesocialshare: false
image_uitgelicht: "/v1620654241/WhatsApp_Image_2021-05-09_at_19.04.14_deefjz.jpg"
hero:
  image: ''
  mobile: ''
  link: ''
  disable_image_on_mobile: false
author: ''
date: 2021-05-12T22:00:00.000+00:00
url: "/nieuws/interview-TripleFabric/"
contactpersoon: []
categories: []
tags: []
type: ''

---
![](https://res.cloudinary.com/callvoip/image/upload/v1620654241/WhatsApp_Image_2021-05-09_at_19.04.14_deefjz.jpg)  
Maak kennis met weer een nieuwe leuke telecom-klant van Callvoip genaamd TripleFabrics. Deze Groningse groothandelaar is dekzeil- en afdekking-specialist voor: industrie, bouw, wegen- en waterbouw, maar ook voor de land- en tuinbouwsector. ‘Triple’ geeft blijk van nog 2 aftakkingen als in de bedrijven AfdekShop.nl en Watersport4all.nl en samen leveren zij hun diensten en producten aan bedrijven, organisaties, overheden en particulieren over de hele wereld. Dat bij een onderneming als deze de telefonie en alles daaromheen strak geregeld dient te zijn, lijkt ons een uitgemaakte zaak. Kortom, een prachtig familiebedrijf en een klant waar wij als Callvoip blij mee zijn. Om nog iets meer te weten te komen over TripleFabrics hadden wij een paar vragen voor de eigenaar Enne Jan ‘EJ’ Muntinga.

**EJ, kun je wat vertellen over de geschiedenis van jullie bedrijf en wat jullie precies doen?**

_Ja, wij zijn voornamelijk heel sterk in de dekkleden. Dat is echt onze core business. Mijn opa heeft vroeger een bekende Groningse zeilmakerij overgenomen van de aanvankelijke oprichter. Vanaf jongs af aan is mijn vader daar ook gaan werken. Hij heeft het bedrijf toen weer overgenomen van mijn opa, als het gaat om het maken van dekkleden voor de watersport. Dit heeft hij verder weten uit te breiden voor deels voor de industriële tak en daarbij voor de particuliere sector, als het gaat om dekzeilen. Ikzelf ben van oorsprong een echte watersporter. Vanaf mijn vierde leerde ik al zeilen en dit deed ik jarenlang op hoog niveau en zelfs internationale wedstrijden. Een prachtige tijd met hard trainen maar ook veel genieten van de sport en het leven daaromheen. Mijn vader die zag al wel dat ik veel plezier had in die watersport, bezig zijn met boten en de techniek daarin, waarop hij concludeerde dat ik maar eens aan de slag moest gaan in het familiebedrijf. Zo ben ik begonnen en doorgegroeid in het bedrijf._

_Wij zijn momenteel heel erg sterk in de pvc-dekkleden, de polyethyleen-dekkleden en dekkleden voor bassins. Zeker nu, in Corona-tijden, dat men thuiszit, is er qua particuliere vraag ontzettend veel bijgekomen. Denk aan een groen-doekje hier, een nieuw tuintje aanleggen dus een worteldoekje. Deze vraag is zeker wel met 50% gestegen._

_Vader Muntinga is ook nog actief, die kan niet stoppen haha. Maar dat vind ik erg fijn zo samen. Ik ben van mening dat op je oude dag op je eigen manier doorwerken erg gezond is voor je. Lekker actief zijn zowel fysiek als mentaal, dat is belangrijk. Met thuis achter de geraniums zitten takel je alleen maar sneller af. Daarbij is zijn kennis en ervaring nog altijd een verrijking binnen ons bedrijf._

**Waar was/ben je naar op zoek als het gaat om een zakelijke telecomprovider en hoe kwam je bij Callvoip uit?**

_EJ: Wij waren op zoek naar een nieuwe, goede telecom-partner omdat het bedrijf waarmee wij voor jullie samenwerkten geen succes bleek. Ik zocht via Google naar andere aanbieders en toen zagen wij Callvoip voorbijkomen. Dat was toevallig want jullie zitten in Groningen aan de Koldingweg en daar zat ons oude familiebedrijf vroeger eveneens schuin tegenover. Ik reed destijds altijd langs jullie en toen was de link snel gelegd. Ik heb jullie gemaild met een aantal vragen waarop ik snel een antwoord kreeg. Dat sprak me direct aan._

**Wat betrof het voornaamste vraagstuk waarom je voornemens was om te switchen van telecomaanbieder en waarom koos je uiteindelijk voor Callvoip?**

_EJ: Ik zag veel andere telecomaanbieders online die allemaal losse belminuten hadden en waarvoor je achteraf nog per tik bij moest betalen. Dat wilde ik niet, ik wil geen ‘open door’. Na het gesprek met jullie Marieke zag ik hoe jullie al mijn wensen op het gebied van telefonie allemaal mooi en netjes ingebouwd hadden in modules en ook nog afgegrendeld. Nou toen was het klaar, dat was voor mij bingo, hier moet ik zijn. Daarbij was ik ook om door de overtuigende manier waarop Marieke mij te woord stond m.b.t.; “Wij regelen alles voor jullie, je hoeft je geen zorgen te maken, alles komt in orde.”. Tenslotte zag alles op jullie website er prima verzorgd en betrouwbaar uit en jullie zitten in de buurt, iets wat ik persoonlijk op prijs stel._

**Als je kijkt naar zekere Unique Selling Points van ons en andere telecom-partijen, wat sprak je dan voornamelijk aan in ons aanbod?**

_EJ: Nou ik heb zeker goed rondgekeken maar het unieke aan jullie aanbod vind ik het feit dat jullie alles in pakketten aanbieden, want dat zie je bijna niet. Het is allemaal wel een basispakket bij de meeste aanbieders, maar bijv. in Europa bellen of daarbuiten, het zijn allemaal veelal extra kosten en dat doen jullie niet._

**_“Als je dan bij een grote partij zit kun je niet zo met elkaar communiceren en ben je een nummer, daar ben ik toch niet mee geholpen.”_**

**Dus je zoekt als het gaat om het juiste telecombedrijf naar een aanbieder die niet al te groot is, persoonlijke service en een specialist die jouw een pakket op maat kan bieden en geen onvoorziene kosten of meer van dat soort zaken?**

_EJ: Ja precies, een partij waarbij je gewoon weet waar je aan toe bent en je hun directe aanbod mee kan nemen in je budget, dit ben ik maandelijks kwijt. Als je met moeilijke vraagstukken zit waar je zelf niet uitkomt, dat je een partij hebt die zegt; jongens, kom even langs, we praten even een half uurtje en het is klaar. Als je dan bij een grote partij zit kun je niet zo met elkaar communiceren en ben je een nummer, daar ben ik toch niet mee geholpen._

**Fijn om te horen, daar doen we het voor. Je prefereert dus ook vooral dat stukje echte persoonlijke service?**

_EJ: Ja dat is gewoon top bij jullie haha. Als je belt onder ‘support-knop 4’ en ik spreek Marieke, dan moet je oppassen dat ze niet te snel voor je gaat in al haar enthousiasme. Dat vind ik leuk en met jullie andere support-medewerker Tom is het net zo fijn. Soms even een praatje maar vooral de service en het meedenken is simpelweg zeer welkom._

**Zakelijke telefonie is anno nu zoveel meer dan enkel bellen. Er zijn zoveel nieuwe innoverende tools en technieken die het voor klanten zoveel makkelijker maken. Jij werkt bijvoorbeeld met onze functionaliteit ‘Vamos’. Hoe ervaar je dit tot nu toe?**

_EJ: Ja dat vind ik ideaal, erg blij mee. De vorige aanbieder had z’n zaakjes qua kosten gewoon niet op orde. Daarbij hadden ze een app waarmee ik echt 3x niks kon dus dan houdt het snel op. Alles was daar heel moeilijk. Bij Callvoip is dat het omgekeerde verhaal. Alles werkt makkelijk met blokjes, je sleept het er naar toe, dropt het erin en alles is makkelijker te begrijpen en dus te gebruiken. Daarnaast kijken jullie serieus mee naar mijn bedrijf wat betreft hoe ben ik nou zo goed mogelijk geholpen. Het is veel meer dan enkel telefonie._

**Is jullie telefonie echt van groot belang t.a.v. jullie bedrijfsvoering- en daarin de interne en externe communicatie?**

_EJ: Ja absoluut, we kunnen niet zonder dus alles moet gewoon goed geregeld zijn. Goed contact en een strakke afhandeling van bepaalde processen en besluiten i.v.m. onze bestaande en nieuwe klanten zijn essentiële communicatie voor ons. Ik kan wel eens een belletje missen, maar bijvoorbeeld klanten uit het oudere segment die behoeven toch wel iets meer mondelinge toelichting over zaken en dan is telefonie belangrijk. Ook wat betreft offerte-opvolging._

**Wat zijn denk jij in brede zin goede ontwikkelingen binnen de zakelijke telecommarkt en wat niet? En hoe kijk je naar de toekomst van telefonie voor de zakelijke markt?**

_EJ: Nu met Corona bijvoorbeeld; je ziet dat er wordt afgeschaald in o.a. personeel om kosten te drukken. Dat is begrijpelijk maar door afschaling van personeel plus tijdsdruk heb je het liefst dat mensen op een geautomatiseerde manier gaan vragen via socials, whatsapp, email en noem maar op. Bij jullie is alles aan de achterkant goed ingericht, zodat ik weet waarom de klant belt, we gericht kunnen bellen en daarna weer verder kunnen met ons werk. Maar ja, gemak en efficiency wil natuurlijk iedereen._

**Wat is jouw uiteindelijke ‘purpose’ EJ? Iets waar we in de huidige tijd onze mond vol van hebben. Dus wat is jouw voornaamste motivatie in wat jullie dagelijks met TripleFabrics aan de dag leggen?**

_EJ: Nou dat zijn feitelijk twee dingen. Ik heb vroeger intensief gewerkt in onze zeilmakerij en voel daarom veel verbinding met onze ‘fabrics’, dus zeg maar de doeken en de verwerking daarvan. Daarmee voel ik nog altijd veel verbinding. Maar anderzijds ook de uitdagingen m.b.t. de doelen bereiken die wij met ons bedrijf hebben gesteld. Als ik kijk naar hoe onze tijdlijn tot nu toe is gegaan en waar ik nu sta, dan gaat de curve nog altijd wel steil omhoog en daar haal ik dagelijks veel voldoening uit._

**Dus de toekomst ziet er wat jou betreft op zakelijk gebied rooskleurig uit?**

_EJ: Zeker weten. We lopen momenteel tegen wat zaken aan zoals een tekort aan grondstoffen door de Corona-tijd, maar dat komt wel wel weer goed. We hebben altijd alle crises doorstaan en ook deze is slechts een kwestie van positief blijven denken, doen waar je goed in bent en oplossingsgericht doorpakken. Met de tijd komt alles weer helemaal goed, dat geloof ik. Er is sowieso geen exacte bijbel in hoe je moet ondernemen in het algemeen. Het is altijd zaak om je eigen koers te varen, te staan voor waar je in geloofd en goed in bent. Kwaliteit leveren en goede service staan voorop. Al blijft het altijd accuraat inschatten in hoeveel tijd en service stop je ergens in._