---
title: Klantzoeker
tag: 'vacature '
hidesocialshare: false
url: "/vacatures/klantzoeker/"
excerpt: Zorg jij voor onze nieuwe klanten?
card:
  title: Klantzoeker
  content: Zorg jij voor onze nieuwe klanten?
  link:
    url: "/sollicitatiebrief"
    content: Solliciteer nu

---
### **Zorg jij voor onze nieuwe klanten?**

**wij:**

* **Callvoip**
* **Zakelijke telefonieprovider**
* **Groningen**
* **Hart voor onze klanten**

**jij:**

* **commerciële bruggenbouwer**
* **Goede communicatieskills**
* **Enthousiaste starter OF ervaren professional**
* **Affiniteit met ICT techniek**

### _Wie zijn wij?_

Wij zijn Callvoip en leveren uitgekiende, zakelijke telefonie. Wij worden blij van onze klanten en doen dan ook alles om hun bereikbaarheid zo goed mogelijk te regelen. Ons kantoor zit in Groningen maar onze klanten in het hele land. We doen dit al meer dan 10 jaar en zijn er dan ook behoorlijk goed in geworden. Dus we nemen geen genoegen met een zesje.

Het kloppend hart van ons bedrijf is de support en sales afdeling. Dit is waar we onze klanten tot fans maken. Dit is waar we steeds weer de verwachtingen overtreffen en net die stap extra zetten om die 9+ te scoren. En dit is vooral waar we jouw hulp kunnen gebruiken!

### _Wie ben jij?_

Zie jij ook in de vragen van leads de inhakers voor het binnenslepen van een nieuwe klant? Herken jij cross-sell mogelijkheden als je jouw bestaande klanten belt of zij nog blij zijn? Ben jij die verkoper die door de juiste diensten aan te bieden de klant rijker, gelukkiger maakt en niet zomaar koste wat kost zoveel mogelijk omzet genereert terwijl het niet in het voordeel van de klant is? Schrik jij niet van een paar IT termen maar beschik je wel over de vaardigheid die in normaal Nederlands te vertalen? Dan zou het wel eens kunnen dat jij bij Callvoip past!

Check voor de zekerheid ook nog even onderstaand lijstje met eigenschappen waarvan wij denken dat ze handig zijn.

* Een commerciële maar ook klant- en servicegerichte instelling
* Een uitstekende beheersing van de Nederlandse taal in woord en geschrift
* Een oplossingsgerichte houding
* Dat je het leuk vindt om je nieuwe dingen eigen te maken en door middel van “learning on the job” alle ins en outs van IP telefonie te leren
* Nauwkeurig en nauwgezet kunnen werken

###   
_Wat ga je doen?_

Het zal je niet verbazen dat wij, als telefonieprovider, dol zijn op bellen. :-) In een direct gesprek kun je meteen ingaan op vragen en reageren op signalen die jij als klantzoeker natuurlijk meteen oppikt. Je volgt binnenkomende leads op en gaat ook zelf actief op zoek naar interessante prospects. Samen met marketing bedenk je hoe er zoveel mogelijk leads zich kunnen melden.

Naast nieuwe klanten zorg je ook extra goed voor onze bestaande klanten. Zijn ze tevreden? Kunnen ze hun telefonie een stapje verbeteren met een nieuwe dienst?En onze klanten ook. De beschikbare kanalen zijn telefoon, chat of mail.

Advies geven over slimme oplossingen, gevraagd maar ook vooral ongevraagd, gaat je goed af. Je vraagt door en herkent behoeftes en verkoopkansen. Je handelt offertes af en zorgt ervoor dat nieuwe klanten meteen fan worden.

Lijkt het je wat? Laat dan wat van je horen via onderstaande knop! Of bel ons, vinden we leuk. ;-)

<a href="/sollicitatiebrief" class="button">Soliciteer nu</a>
