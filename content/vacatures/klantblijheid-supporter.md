---
title: Klantblijheid Supporter
tag: 'vacature '
hidesocialshare: false
url: "/vacatures/klantblijheid-supporter/"
excerpt: Zorg jij voor onze blije klanten?
card:
  title: Klantblijheid Supporter
  content: Zorg jij voor onze blije klanten?
  link:
    url: "/sollicitatiebrief"
    content: Solliciteer nu

---
### **Zorg jij voor onze blije klanten?**

**wij:**

* **Callvoip**
* **Zakelijke telefonieprovider**
* **Groningen**
* **Hart voor onze klanten**

**jij:**

* **Positieve probleemoplosser**
* **Goede communicatieskills**
* **Enthousiaste starter OF ervaren professional**
* **Affiniteit met ICT techniek**

### Wie zijn wij?

Wij zijn Callvoip en leveren uitgekiende, zakelijke telefonie. Wij worden blij van onze klanten en doen dan ook alles om hun bereikbaarheid zo goed mogelijk te regelen. Ons kantoor zit in Groningen maar onze klanten in het hele land verspreid over alle branches. We doen dit al meer dan 10 jaar en zijn er dan ook behoorlijk goed in geworden. Dus we nemen geen genoegen met een zesje.

Het kloppend hart van ons bedrijf is de support en sales afdeling. Dit is waar we onze klanten tot fans maken. Dit is waar we steeds weer de verwachtingen overtreffen en net die stap extra zetten om die 9+ te scoren. En dit is vooral waar we jouw hulp kunnen gebruiken!

### Wie ben jij?

Ben jij ook altijd op zoek naar de vraag achter de vraag? En word je ook zielsgelukkig wanneer je (nieuwe) klanten kunt helpen met het realiseren van hun doelen door met slimme oplossingen te komen? Schrik jij niet van een paar IT termen maar beschik je wel over de vaardigheid die in normaal Nederlands te vertalen? Dan zou het wel eens kunnen dat jij bij Callvoip past! Check voor de zekerheid ook nog even onderstaand lijstje met eigenschappen waarvan wij denken dat ze handig zijn.

* Een klant- en servicegerichte instelling
* Een uitstekende beheersing van de Nederlandse taal in woord en geschrift
* Een oplossingsgerichte houding
* Dat je het leuk vindt om je nieuwe dingen eigen te maken en door middel van “learning on the job” alle ins en outs van IP telefonie te leren
* Nauwkeurig en nauwgezet kunnen werken

### Wat ga je doen?

Het zal je niet verbazen dat wij, als telefonieprovider, dol zijn op bellen. :-) En onze klanten ook. Je handelt dan ook binnenkomende vragen en verzoeken af. Dat kan telefonisch, per chat of mail. Je zorgt ook altijd voor registratie intern en kom je er zelf niet uit, dan regel je dat de klant toch geholpen wordt. Je houdt dan natuurlijk ook in de gaten of alles goed verloopt bij de collega’s.

Advies geven over slimme oplossingen, gevraagd maar ook vooral ongevraagd, gaat je goed af. Je vraagt door en herkent behoeftes en verkoopkansen.

### Wat krijg je van ons?

Werken bij Callvoip betekent deel uitmaken van een enthousiast team. We delen graag onze kennis en je leert gegarandeerd een hoop over telefonie, internet en apparatuur. Je hebt in deze functie een sleutelrol binnen ons bedrijf. We hechten veel waarde aan persoonlijke ontwikkeling en geven dan ook ruimte voor verdere verdieping van de functie.

Lijkt het je wat? Laat dan wat van je horen via onderstaande knop! Of bel ons, vinden we leuk. ;-)

<a href="/sollicitatiebrief" class="button">Soliciteer nu</a>
